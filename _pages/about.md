---
permalink: /
title: "Siena Artificial Intelligence Lab for Life Sciences"
excerpt: "About me"
author_profile: true
redirect_from: 
  - /about/
  - /about.html
---

Il Laboratorio di ricerca congiunto “SAIL4Life”,  ha la principale finalità di sviluppare i progetti di ricerca istituzionalmente rientranti nell’accordo di partenariato per come definiti nella premessa con particolare riferimento a:
- Life science 
- Diagnostica medica 
- Economia circolare

Life science
======
Life science - L'intelligenza artificiale è un settore in rapida crescita nell’industria delle scienze della vita, con applicazioni ad ampio raggio nella scoperta di nuovi farmaci e vaccini, in ambito biotecnologico, per l’analisi automatica di dati genetici, per gli studi clinici, per la medicina di precisione e personalizzata e per il monitoraggio continuo dei pazienti cronici. Il recente aumento dell’impiego di tecniche di intelligenza artificiale in questo settore è probabilmente dovuto alla crescente disponibilità di “big data”. Le tecnologie di IA, particolarmente legate al machine learning, al deep learning e all’elaborazione del linguaggio naturale, possono essere sfruttate per elaborare grandi quantità di dati, per identificare nuovi farmaci e per ottimizzarne il dosaggio, per definire coorti di pazienti adatte alla sperimentazione di nuovi trattamenti farmacologici e per la diagnosi/cura delle malattie rare e ultra-rare. Inoltre, per l’industria farmaceutica, le tecniche di IA sono fondamentali per la BOT (robotic process automation), ovvero per il controllo dei bracci robotici impiegati nel packaging di medicinali. Come esempio, la filling precision  è un parametro fondamentale per le aziende farmaceutiche - non solo perché la produzione di farmaci richiede il rispetto di parametri molto severi, ma anche perché frequenti sovrariempimenti potrebbero causare, nel tempo, grosse perdite di prodotto, che si riflettono sulle perdite in denaro per l’azienda - il cui valore può essere predetto e accuratamente controllato con tecniche di IA.

Diagnostica medica
======
L’intelligenza artificiale sta svolgendo un ruolo preponderante nella diagnostica medica, dove si configura principalmente come strumento per il supporto alle decisioni dell’esperto umano. I dati clinici presentano notevole complessità ed eterogeneità, e l’utilizzo di tecniche di IA e machine learning permette una integrazione efficiente dei diversi tipi di dato (immagini naturali, immagini RX, NMR o TAC, testo),  cosi come l’identificazione di pattern altresì non individuabili tramite tecniche statistiche classiche. Sono di supporto alla diagnostica clinica strumenti di visione artificiale, analisi di serie temporali, riconoscimento vocale ed elaborazione del linguaggio naturale. Ciascuno di questi approcci è adatto ad affrontare tipi specifici di compiti diagnostici. Ad esempio, la computer vision è utile per l’interpretazione di immagini radiologiche; l’analisi delle serie temporali è utile per l’analisi di dati temporali, come quelli forniti da un ECG o per dati anamnestici storicizzati relativi a pazienti cronici; le tecniche di riconoscimento vocale possono essere utilizzate per il rilevamento di disturbi neurologici, mentre l’elaborazione del linguaggio naturale basata sull’intelligenza artificiale può essere utile per l'estrazione di informazioni significative dai dati delle cartelle cliniche elettroniche (EHR). In alcune aree della diagnostica, tuttavia, l’associazione tra classi di strumenti di IA e attività diagnostiche potrebbe non essere così ovvia; come esempio, le tecniche di visione artificiale sono utili per l’identificazione di elementi regolatori funzionali nel genoma umano, dove possono essere utilizzate per identificare motivi ricorrenti nelle sequenze di DNA, in modo del tutto analogo a quello in cui vengono rilevati modelli di pixel nelle immagini mediante convolutional neural network.

Economia circolare
======
Gli obiettivi principali dell’Economia Circolare (EC) sono quelli di:
- i) minimizzare scarti/rifiuti ed inquinamento
- ii) mantenere in uso, per quanto possibile, materiali e prodotti
- iii) rigenerare i sistemi naturali

 Ad oggi, le applicazioni maggiormente interessanti e fruttuose di CE sembrano riguardare principalmente progetti a livello micro/meso, in cui la condivisione di conoscenza e la collaborazione sono più facili da ottenere, piuttosto che a livello macroeconomico.  L’importanza della EC è stata ribadita, sia in termini di principio che operativi, dalla Commissione Europea, che nel 2015 ha pubblicato una Comunicazione contenente le indicazioni principali che i paesi Membri della Comunità sono invitati ad intraprendere per favorire EC.  Tra le molteplici azioni suggerite, da un punto di vista economico, risulta interessante il suggerimento di sviluppare/potenziare i mercati secondari di prodotti utilizzati e materie prime, come la plastica, in modo che possano trovare nuova collocazione ed utilizzo nell’economia. Gli aspetti di EC legati ai progetti presentati, fortemente connotati dall’utilizzo di tecniche di IA - l’IA può infatti essere utilizzata per prevedere guasti e relative problematiche durante la vita di un prodotto rendendolo più circolare attraverso l’estensione della vita utile - dovranno quindi ricadere all’interno delle azioni suggerite dalla Commissione Europea.    



<!-- Many people use a git client to create files on their local computer and then push them to GitHub's servers. If you are not familiar with git, you can directly edit these configuration and markdown files directly in the github.com interface. Navigate to a file (like [this one](https://github.com/academicpages/academicpages.github.io/blob/master/_talks/2012-03-01-talk-1.md) and click the pencil icon in the top right of the content preview (to the right of the "Raw | Blame | History" buttons). You can delete a file by clicking the trashcan icon to the right of the pencil icon. You can also create new files or upload files by navigating to a directory and clicking the "Create new file" or "Upload files" buttons. 

Example: editing a markdown file for a talk
![Editing a markdown file for a talk](/images/editing-talk.png)

For more info
------
More info about configuring academicpages can be found in [the guide](https://academicpages.github.io/markdown/). The [guides for the Minimal Mistakes theme](https://mmistakes.github.io/minimal-mistakes/docs/configuration/) (which this theme was forked from) might also be helpful. -->
